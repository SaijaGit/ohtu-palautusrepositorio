Retrospektiivien tarkoitus on kerätä tiimin jäseniltä palautetta päättyneen projektin tai sprintin sujumisesta. 

Retrospektiivimenetelmän "Start, Stop, Continue, More of, Less of Wheel" idea on käyttää tässä apuna paperille piirrettävää pyörylää, joka on jaettu viiteen osaan: "start", "stop", "continue", "more of" ja "less of". Tiimin jäsenet kertovat mielipiteensä siitä, mikä sprintissä oli hyvää, ja mitä asioita tulisi lisätä tai vähentää, tai aloittaa tai lopettaa, ja ne kirjataan paperille oikeisiin sektoreihin. Tässä on tärkeää rohkaista keskustelua ja antaa ihmisille aikaa miettiä vastauksiaan.

Menetelmässä  ”Glad, Sad, Mad” osallistujat kirjoittavat kommenttinsa ja mielipiteensä sprintin sujumisesta erillisille korteille. Esille nousseet asiat jaetaan positiivisiin ja negatiivisiin tiimin toimintaa koskeviin kommentteihin, sekä yleisempiin. Sen jälkeen äänestetään missä järjestyksessä näistä asioista keskustellaan, ja keskustelua jatketaan, kunnes kaikki on käsitelty tai aika loppuu. 


